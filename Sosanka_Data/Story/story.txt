এখন দেশত এটা মাছমৰীয়া আছিল। নাম আছিল সুনাৰাম। সি সদায় কলঙত নাওঁ লৈ মাছ মাৰিবলৈ যায় আৰু সেই মাছ বেছি ঘৰ চলায়। দিনক দিনে মাছমৰীয়া বাঢ়িবলৈ ধৰাত সুনাৰামে আগৰ দৰে মাছ নোপোৱা হল। নাওঁ খনো ইমান ভাল অৱস্থাত নাছিল। নাওঁৰ মাজ অংশত এটা ফুটা আছিল, যাৰ বাবে সি মাজে মাজে পানী সীচিব লগীয়া হয়। জাল খনো কিছু কিছু ঠাইত ফুটা ওলাবলৈ ধৰিলে। ঘৰত সি সদায় ঘৈনীয়েকৰ গালি শুনিব লগীয়া হয়। ঘৰৰ অভাৱ বোৰ কেনেকৈ পুৰ কৰিব পাৰি তাৰ চিন্তাত সি সদায় নৈ পাৰতে বহি সময় কটায়।
এদিনাখন ৰাতিপুৱাই ধাৰাষাৰ বৰষুণ পৰা দেখি, মাছৰ উজান আহিব বুলি সি জাল খন লৈ নৈ পাৰলৈ গল।নাওঁ লৈ সি নৈ মাজ পালেগৈ। জাল মাৰে হে মাৰে কিন্তু মাছ হলে এটাও জালত নপৰে। বহু সময় মূৰত জালত এটা ডাঙৰ বস্তু লগা যেন পালে।বস্তুটো ইমানে গধূৰ আছিল যে সি জাল খন নাওঁত তুলিব পৰা নাছিল। কিন্তু সিও জালখন এৰি নিদিলে। জাল খন টনাত ইমানে মগ্ন হৈ গৈছিল যে সি পাহৰি গল যে তাৰ নাওঁ খন পানীৰে ভৰিবলৈ ধৰিলে।নাওঁ খনৰ কথা ভাবোতেই জাল খনৰ সৈতে সেই বস্তুটোৱে সুনাৰামক পানীত পেলাই দিলে। আচৰিত হৈ সুনাৰামে দেখিলে যে জালত লগা বস্তুটো মাছ নহয় সেইটো এজনী জলকুঁৱৰী হে। জলকুঁৱৰীয়ে সুণাৰামক শুধিলে যে সি ইমান বৰষুণত কিয় মাছ মাৰিব আহিছে। তেতিয়া সুণাৰামে তাৰ সকলো দুখৰ কথা কলে। জলকুঁৱৰীয়ে তাৰ অভাৱৰ কথা শুনি তাক এটা মন্ত্ৰ শিকাই দিলে। "জলৰ ৰাণী জলপৰী মাছৰ বৰষুণ দে অই মোৰ নাওঁখনিত মাছৰ উজান দে।" এই মন্ত্ৰ টো মাতিলে মাছ বৰষুণ পৰা দিব আৰু আকৌ "জলৰ ৰাণী জলপৰী মাছৰ বৰষুণ থাম অই মোৰ নাওঁখনিত মাছৰ উজান থাম।" এই মন্ত্ৰ মাতিলে মাছ পৰা বন্ধ হৈ যাব। আৰু কলে কিন্তু বেছি লোভ নকৰিবা নহলে তোমাৰেই বিপদ হব। কথা মতে সুণাৰামে মন্ত্ৰ মাতি চালে আৰু তাৰ নাওঁ খন মাছেৰে ভৰিবলৈ ধৰিলে। সি আকৌ মন্ত্ৰ টো মতাত মাছ পৰা বন্ধ হৈ গল। এনে দৰে সুণাৰামে মাছ বেছি বেছি ধনী হৈ গল। তাক দেখি আন মাছমৰীয়া সকলৰ মাজত হোৱা দোৱা লাগিল। সিহঁতে সন্দেহ কৰিবলৈ ললে। এদিনাখন সুণাৰামে মাছ ধৰা ঠাইত সকলো মাছমৰীয়াই মনে মনে জুপি চাই দেখিলে যে মাছবোৰ তাৰ নাওঁত বৰষুণ পৰা দিছে। সকলোৱেই আচৰিত হৈ ৰʼল। সুণাৰাম পাৰলৈ অহাত তাক সকলোৱে আগুৰি ধৰি ৰহস্য টো সুধিলে। নকʼলে তাক মাৰি দিয়া ভাবুকি দিলে।এই কথা শুনি সুণাৰামে বৰ দুখ পালে। সিও মনতে বুদ্ধি খাজিলে। সিও সিহঁতক অকল মাছ পৰি থকা মন্ত্ৰ টো হে কʼলে। মাছ ৰৈ যোৱা মন্ত্ৰ টো নকলে।সুণাৰামৰ কথা শুনা লগে লগে সকলো মাছমৰিয়াই নাওঁ লৈ বিলৰ মাজ পালেগৈ আৰু লগে লগে মন্ত্ৰটো মাতি দিলে। মন্ত্ৰ মতে সকলো নাওঁ মাছেৰে ভৰিবলৈ ধৰিলে। সিহঁতে ফুৰ্তিত থাকিব নোৱাৰা হল কিন্তু নাওঁ সম্পূৰ্ণ মাছেৰে ভৰি যোৱা পাছতো যেতিয়া মাছৰ বৰষুণ দিয়ে থকা হল তেতিয়া সিহঁত চিন্তিত হল। লাহে লাহে নাওঁৰ সৈতে সিহঁটো ডুবিবলৈ ধৰিলে আৰু লগে লগে প্ৰত্যেককে জলকুঁৱৰীয়ে পানী তলত লৈ গল। কথাতে কৈ নহয় লোভেই পাপ পাপেই মৃত্যু। এনেদৰে সকলো লোভী মাছমৰীয়াৰ মৃত্যু হল আৰু সুণাৰামে নিজৰ মাছ খিনি লৈ ঘৰলৈ ঘূৰি আহিল। পাহিয়ে খিৰিকীখনৰ কাষতে ৰৈ প্ৰকৃতিৰ
বুকুত উদয় হ’বলৈ ধৰা সূর্যটোলৈ একেথৰে চাই
থাকিল। সেন্দুৰৰ দৰে সেই সূর্যটো প্ৰকৃতিৰ বুকুত লাহে লাহে উদয় হৈছে। উজ্জ্বল দিনৰ আগমনে আন্ধাৰ ৰাতিৰ গধূলিটো বিদায় দিছে। গমন আৰু আগমন যেন পাহিৰ জীৱনত চলি থকা আন্ধাৰ আৰু পােহৰ।
আজিৰ পৰা প্রায় পাঁচ বছৰৰ আগৰ কথা।
তেতিয়া তাইৰ জীৱনটো আছিল দিনৰ উজ্জ্বল।
পােহৰৰ দৰে। যেনেদৰে আন্ধাৰত চকুৰে দেখা পােৱা নাযায় ঠিক তেনেদৰে পাহিৰ জীৱনটো এতিয়া আন্ধাৰৰ দৰে। তাইৰ ভৱিষ্যতৰ কথা কোনেও নাজানে। সেই উজ্জ্বল পোহৰবােৰ আঁতৰি গ’ল কোনােবা দিশেদি।
পাহিৰ দেউতাক এটা বিখ্যাত কোম্পানীৰ
মালিক আৰু মাক তাই পঢ়া বিদ্যালয়খনৰ এগৰাকী শিক্ষয়িত্রী। পাহি তেওঁলােকৰ একমাত্র সন্তান। পাহি এজনী ৰাংঢালী ছােৱালী। অভাৱনাে কি বস্তু তাই আজিলৈকে উপলব্ধি কৰা নাছিল। অভাৱ মানেননা কি তাই বুজি নাপায়, কিন্তু আজি অভাৱ মানে কি
বুজে আৰু অনুভৱ কৰে কাৰণ তাই আজি নিজইে অভাৱী। আজি তাই নিজে নিজৰ ভৰিৰ ওপৰত থিয় দিব নােৱাৰে। তাই সহপাঠী কবিতা, পূজা, পৰী, আস্থা আৰু জুম্পীহঁতৰ দৰে বিদ্যালয়লৈ যাব নােৱাৰে। হুইল চেয়াৰখন তাইৰ বৰ্তমান আৰু ভৱিষ্যত।
পাহি আছিল তাই পঢ়া ইংৰাজী গার্লছ।
হাইস্কুলখনৰ ভিতৰত জাকতজিলিকা ছাত্রী। পঢ়াশুনাতাে তাই সদায় ফার্স্ট। দশম শ্রেণীত তাই আছিল সকলােতকৈ আগবঢ়া ছাত্রী। অঞ্চলটোত অনুষ্ঠিত কৰা যিকোনাে প্রতিযােগিতাত তাই পুৰস্কাৰ লাভ কৰিবলৈ সক্ষম হয়। নৃত্য, গান গােৱা, দৌৰ, গল্প
লিখা ইত্যাদি আছিল হবি। সকলাে কামতে উৎসাহি।
পাহিয়ে হঠাতে হেৰুৱালে সকলাে প্রেৰণা, হেঁপাহ,আকাংখ্যা। হেৰুৱালে ফুল যেন কুমলীয়া ভৰি দুইখন। চিৰদিনৰ বাবে হৈ ৰ’ল পৰ নিৰ্ভৰশীল।ঠিক পাঁচ বছৰৰ আগতে সেই কম বয়সীয়া ছােৱালীজনীয়ে মানসিক আৰু শাৰীৰিকভাৱে নিজৰ পূর্ণতা হেৰুৱাইছিল। এক পথ দুর্ঘটনাত তাইৰ এই অৱস্থা হৈছিল। পাহিয়ে নিজৰ গাড়ীৰে মাকৰ লগত স্কুললৈ অহাযােৱা কৰিছিল। ভগৱানৰ কি লীলা।সেইদিনা কিন্তু তাইৰ মন গ’ল লগৰবােৰৰ সৈতে খােজ কাঢ়ি যাবলৈ। সেয়েহে নয়নমণি, ডিম্পী,অংগনা আৰু চিল্পীহঁতৰ লগত তাই খােজকাঢ়ি গৈ আছিল। কথা পাতি, হাঁহিধেমালিৰে গৈ থাকোতে পাহিয়ে দেখিবলৈ পালে যে এখন তীব্রবেগী উইংগাৰ
আহি আছে আৰু সেই সময়তে এগৰাকী অন্ধ
নাবালিকাই খেপিয়াই খেপিয়াই ৰাস্তাটো পাৰ হ’ব বিচাৰিছে। গাড়ীখন আৰু তাইৰ মাজত মাথাে,অলপমানহে ব্যৱধান আছিল। এই ব্যৱধানৰ অন্তত শুনা যাব এক প্রাণকাতৰ আর্তনাদ। পাহিয়ে চিন্তা নকৰিলে, লগে লগে দৌৰি গৈ ছােৱালীজনীক ৰাস্তাৰ কাষলৈ ঠেলা মাৰি দিলে আৰু নিজে আঁতৰিব খােজোতেই তাইক উইংগাৰখনে খুন্দা মাৰিলে আৰু এটা বিকট শব্দ শুনা গ’ল। এম্বুলেঞ্চ আহি তাইক
হস্পিতাললৈ লৈ যােৱা হ’ল। মাক আৰু দেউতাকক খবৰ দিয়াত হস্পিতাললৈ ঢাপলি মেলিলে। তাই দুমাহতিনিমাহ দিন হস্পিতালত পৰি থাকিল।
হস্পিতালতে তাই উঠি বহিবলৈ চেষ্টা কৰে কিন্তু সেই চেষ্টা অথলে যায় কাৰণ তাইৰ ভৰি দুখন আঁঠুৰ পৰা নাই আৰু তাইৰ হাতমূৰ আদিত বেণ্ডেজ। সেই অৱস্থা দেখি তাই উত্তেজিত হৈ গ’ল। মাক আৰু দেউতাকে তাইক দেখি কান্দিব ধৰিলে। কেইদিনমানৰ পিছত তাইক হস্পিতালৰ পৰা ঘৰলৈ লৈ আনিলে।
ওচৰচুবুৰীয়া আৰু বন্ধুবান্ধৱীসকলে তাইৰ খবৰ ল’বলৈ আহিলে। তাইৰ তেনে অৱস্থা দেখি সকলােৱেদুখ কৰিলে আৰু সান্ত্বনা দিলে। কিছুমানে ফুচফুচাই কথা পাতিলে ‘বেচেৰী পাহিলৈ বৰ বেয়া লাগে। ইমান সৰুতে এনে অৱস্থা হ’ল। ভৱিষ্যতে বা কি হ’ব? দুখ লাগে। এহ, তাইৰ ভৱিষ্যতৰ বাবে চিন্তা কৰিব নালাগে। ঘৰখনত তাইৰ বাবেইতাে ইমান মাটিসম্পত্তি, টকাপইচা, তাই গােটেই জীৱনটো আৰামেৰে চলিব পাৰিব। লাহে লাহে তাইৰ খবৰ লােৱা হিতাকাঙ্খী পাতলিল আৰু তাই নিজৰ জীৱনৰ
লগত অভ্যস্ত হৈ পৰিল। আজি পাহি পঢ়া ইংৰাজী গার্লছ হাইস্কুলত এখন সভা পাতিছে। তালৈ পাহি আৰু মাকদেউতাককো নিমন্ত্রণ কৰিছে। সেই সভাত মন্ত্রীবর্গৰ লগতে বহুতাে শুভাকাঙ্খী ৰাইজ থাকিব। সেই সভাত হাইস্কুল শিক্ষান্ত পৰীক্ষাত ভাল ফলাফল প্রাপ্ত তথা বিভিন্ন পুৰস্কাৰ প্ৰদান কৰা হ’ব। আজি
পাহিৰ মন বেয়া, কাৰণ তাইৰ যদি দুর্ঘটনা
নহ’লহেতেন তেন্তে সেই পুৰস্কাৰ পাবলৈ সক্ষম
হ’লহেতেন। সকলাে পুৰস্কাৰ বিতৰণ কৰাৰ পিছত পাহিৰ নাম মাইকত এনাউঞ্চ কৰা হ’ল। পাহি হতভম্ব হৈ পৰিল। পাহি মঞ্চলৈ উঠি গ’ল আৰু তাইক সাহসীকতাৰ বাবে মন্ত্রী ডাঙৰীয়াই নগদ পাঁচ হাজাৰ টকা আৰু এখন মানপত্র প্রদান কৰিলে। তাই আনন্দত মতলীয়া হৈ পৰিলে। মাক আৰু দেউতাকৰ আনন্দৰ চকুলাে বৈ আহিল। সকলাে শুভাকাঙ্খীৰ হাত চাপৰিৰে সভাতলি ভৰি পৰিল।। বাব্লুহঁতৰ সপ্তম শ্রেণীৰ বৃত্তি পৰীক্ষালৈ মাত্ৰ মাজত আঠ দিন আছে। চতুর্থ শ্রেণীৰ বৃত্তি পৰীক্ষাত সি দশম স্থান পাইছিল। কিন্তু এইবাৰ জিলাভিত্তিত সি প্রথম স্থান পাবলৈ অধিক চেষ্টা কৰিছে অর্থাৎ মনপুতি পঢ়িছে। কিন্তু তাৰ আকৌ চিন্তা হৈছে ভনীয়েক চিমিক লৈহে। বাব্লুৱে ভালদৰে সপ্তম শ্রেণীৰ পৰা অষ্টম
শ্ৰেণীলৈ উত্তীৰ্ণ হৈছে। কিন্তু ভনীয়েকে যেনে তেনেহে ষষ্ঠ শ্রেণীলৈ উত্তীৰ্ণ হৈছে। দুয়াে একে স্কুলতে পঢ়ে। চিমিৰ পঢ়াৰ প্রতি অকনাে ধাউতি নাই। বাব্লু পিছে পঢ়াতে নহয়, গীতমাত, খেলাধুলা আদিতে আগবঢ়া। চিমিয়ে খেলাধূলা কৰি সময়বােৰ পাৰ কৰি দিয়ে।
বাব্লুহঁতৰ স্কুলত প্রতি বছৰে পৰীক্ষাত তিনিটা স্থানত থকা ছাত্ৰছাত্ৰীক পুৰস্কৃত কৰা হয়। বাব্লুৱে আশা কৰে যেন তাৰ দৰে ভনীয়েকেও পুৰস্কাৰ পাবলৈ সক্ষম হয়। কিন্তু তাইৰ সেইবােৰ কথালৈ অকনো ভ্ৰুক্ষেপ নাই।পঢ়াৰ সময়ত তাইৰ কি যে লেঠা ওলাব। কেতিয়াবা তাইৰ কিতাপকে হেৰাব, কেতিয়াবা ৰবৰ ডালকে,
কেতিয়াবা তাইৰ কাঠপেঞ্চিলডালকে হেৰাব ইত্যাদি। পঢ়াৰ সময়কণ তাই যেনে তেনে পাৰ হ’লে ৰক্ষা পায়। বাহঁতৰ মধ্যমীয়া বৃত্তি পৰীক্ষা পাৰহৈ গ’ল। তাৰ গােটেই কেইটা পৰীক্ষা ভালেই গৈছে। প্রায় দুমাহমানৰ পাছত ৰিজাল্ট দিলে আৰু সি ভবাৰ দৰে কিতাপপত্র, বাতৰি কাকতবােৰত তাৰ নাম প্রথম স্থানতে ওলাল।
আৰু তাক বহুতাে ঠাইতে পুৰস্কৃত কৰিলে। অষ্টম শ্রেণীৰ গৰম বন্ধত সি ৰংমন’ কিতাপৰ প্রশ্ন শিতানৰ আৰু ছবি আঁকা প্রতিযােগিতাত ভাগ লৈছিল আৰু পুৰস্কাৰৰ পাইছিল। মাকে চিমিকো কৈছিল। কিন্তু তাই বৰ মন নকৰিলে। মােমায়েকমামীয়েক, খুড়াকহঁতেও তাইক এনে প্রতিযােগিতাত ভাগ ল’বলৈ কয় আৰু
বুজায় ‘তুমি যদি এনে প্রতিযােগিতাত ভাগ ল’লাহেতেন আৰু সকলাে কামতে বাবুৰ দৰে পাৰ্গত হ’লাহেতেন আমাৰ যে কিমান ভাল লাগিলেহেতেন।’ তাইক এনেদৰে কিমান বুজাই ঠিক নাই। কিন্তু তাই সেইবােৰলৈ কাণষাৰেই নিদিয়ে।
এদিনাখন তাই আৰু তাইৰ ককায়েক বাব্লুৱে ৰাজাৰ ঘৰত জন্মদিন খাবলৈ গ’ল। ৰাজাৰ মােমায়েকে সিহঁতৰ ঘৰত গােটখােৱা ল’ৰাছােৱালীবােৰৰ ভিতৰতে বিভিন্ন খেলাৰ আয়ােজন কৰিলে। কিন্তু চিমিৰ খেলিবলৈ মন নাছিল। চিমিক ৰাজা আৰু বারুৱে খেলিবলৈ বাধ্য কৰাইছিল। সঁচাকৈ চিমি সংগীত চকী।
আৰু টেকেলী ভঙাত প্রথম হ’ল। ৰাজাৰ মােমায়েকে সেইদিনা তাইক এটা কলম দিলে। সেইদিনা তাইৰ মনত বহুত ফুর্তি!
পুৰস্কাৰ যিয়েই নহওঁক কিয় তাক পাবলৈ সক্ষম হ’লে মনত কিমান যে আনন্দ লাগে তাই সেইদিনাহে বুজি পালে। তাই ককায়েকৰ আগত প্রতিজ্ঞা কৰিলে যে, তাৰ দৰে তায়াে ভালকৈ পঢ়িব আৰু অন্য প্রতিযােগিতাত ভাগ লৈ পুৰস্কাৰ পাবলৈ যত্ন কৰিব। এটা সাধাৰণ পুৰস্কাৰে তাইৰ মন সলনি কৰি দিয়াত মাক দেউতাক , মােমায়েকমামীয়েক,ককায়েকহঁতৰ অপাৰ আনন্দ। অলপাে বতাহ নাই। সি উঠি গৈ খিৰিকিখন।
খুলি দিলে। আকাশত মেঘ। বৰষুণ দিবনে আজি ৰাতি? এটা দুটা তৰা এতিয়াও আছে।
সি সেইখিনিৰ পৰা উঠি আকৌ বিছনাতে
বহিলৈ লাইটটো জ্বলালেও কাষৰ কোঠাত শুই থকামাকে সাৰ পাই হুলস্থূল লগাব মাজ ৰাতিখন কি কৰিছা বুলি। মমডাল মেজৰ ওপৰতে থৈ সি কোঠাটোৰ ভিতৰতে ইফালসিফাল কৰি থাকিল।এনেকুৱা সময়ত পুৰণা কথাবােৰে বৰ আচৰিত ধৰণে। আমনি কৰে। এই এমাহতে যে কিমানটা ৰাতি সি
এনেদৰে উজাগৰে পাৰ কৰিছে। সি গৈ মেজখনৰ কাষ চাপিল। মেজৰ ওপৰত থকা ফাইলবােৰত কিবা বিচাৰিছে। ফাইল এটাৰ পৰা এখন কাগজ হাতত তুলি চাবলৈ লাগিল। এদিন যে এই কাগজখন দিয়া মানুহজনেইতাে
আপােনাক কথা এটা কওঁ বেয়া পাব নেকি?
আৰে কথা ক’লে মানুহে বেয়া পায়নেকি? কওঁক।আপােনাৰ নামটো জানিব পাৰিম নেকি? অ’ মােৰ নাম, মােৰ নাম অনুৎপল বৰুৱা। সি হাতত লৈ থকা কলমতাে অলপ দৃঢ়ভাৱে ধৰি সুধিলে “কি হ’ল, নহয় মানে আপােনাৰ চেহেৰাতাে আমাৰ দাদাৰ লগত বহুত মিল। কিন্তু আমাৰ দাদাৰ নাম হেনাে ৰাজ শইকীয়া। সি সুধিলে মানে আপােনাৰ দাদা বর্তমান এই পৃথিৱীত নাই নেকি?মানুহজনে ক’লে, এই পৃথিৱীত নাই বুলিবই পাৰি।মানুহজনে এটা দীঘল নিশ্বাস এৰিলে। হঠাৎ সম্বিত ঘূৰাই পােৱাৰ দৰে আকৌ ক’বলৈ ধৰিলে অলপ
কপাকপা কণ্ঠস্বৰে।আমাৰ ককাইভাই দুজন আছিলাে। সেয়া অৱশ্যে মই মা আৰু খুড়াৰ মুখৰ পৰা শুনা কথাহে,মােৰ মনত নাই। মই ফটো চাইহে দাদাৰ চেহেৰা চিনিছে। এবাৰ যােৰহাট চহৰলৈ এখন ডাঙৰ চাকাচ আহিছিল। মােৰ বয়স তেতিয়া দুই বছৰ আৰু দাদাৰ
বয়স পাঁচ বছৰ। মায়ে আমাৰ দুটাক চার্কাচ চাবলৈ লৈ গৈছিল। আমি চার্কাচ চাবলৈ গৈ ভিৰৰ মাজত সােমায় গলাে। মই মাৰ কোচত আৰু দাদাই মাৰ হাতত ধৰি এটা সময়ত আমি টিকট কৰি আহি চাৰ্কাছ চাবৰ কাৰণে এটা ডাঙৰ তৰ তলত পালােগৈ।চার্কাচৰ খেল চোৱাত ব্যস্ত। চাকাচৰ খেল শেষ হােৱাত সংকেতটো ডাঙৰকৈ বাজি উঠিল। মায়ে মােক কোচত লৈ দাদাক হাতত ধৰি আকৌ ভিৰৰ মাজত সােমাই পৰিল। লাহে লাহে আমি ভিৰৰ মাজৰ পৰা ওলালাে। মায়ে উস্ ভগৱান’ – ঈশ্বৰক স্মৰণ।
কৰিলে, কিন্তু মাৰ হাতৰ পৰা দাদা কেতিয়া এৰাই গ’ল গমকে নাপালে। মায়ে ইফালে সিফালে ঘূৰি।চাই দেখে দাদা নাই। মা পাগলীৰ দৰে হৈ পৰিল।মা কঁপিবলৈ ধৰিলে। মায়ে পানীৰ মাজত পাৰাপাৰ নােপােৱা মানুহৰ দৰে হাহাকাৰ কৰি উঠিছিল। মাৰ তাম বৰণীয়া চুলিকোঁচাই যেন বিশৃংখলভাৱে দাদাক বিচাৰিছে। নাই দাদা নাই। মায়ে মােক কোলাত লৈ ঘৰলৈ আহিল। দেউতাই দাদাক বিচাৰি ওলাল। বহু ৰাতিলৈকে দেউতা, দেউতাৰ বন্ধু, আত্মীয়কুটুম সকলােৱে বিচাৰিলে। নাই, দাদাক নাপালে।নিস্তেজ মুখ, নির্বাক চকু, নিশকতীয়া দেহ লৈ দেউতা ঘৰ পালেহি। দাদাক নাপালে। মা পাগলীৰ দৰে হৈ পৰিল। মােকে বুকুৰ উমত ৰাখি। ডাঙৰ কৰিলে। এদিন মই ফটো একপি দেখি মাক সুধিলো এইজন কোন দেউতাৰ কোচত?’ হুমুনিয়া
এৰি মায়ে ক’লে ৰাহুল, সি তােমাৰেই দাদা আছিল নাম ৰাজ। চার্কাচে কাঢ়ি নিলে। চার্কাচ চাবলৈ গৈ আৰু ঘূৰি নাহিল। মায়ে হুহুকাই কান্দি উঠিল।মই খুড়াৰ ওচৰলৈ গৈ খুড়াৰ মুখৰ পৰাই সকলাে গম পালোঁ৷ কেনেকৈ হেৰাল, কিয় হেৰাল ইত্যাদি।কিন্তু আপােনাৰ নামৰ লগত আমাৰ দাদাৰ নামৰ কোনাে মিল নাই। আপুনি বেয়া নাপাব কথাবােৰ কোৱাৰ কাৰণে। মই ফটোত দেখা চেহেৰাতােৰ সৈতে আপােনাৰ চেহেৰাতাে প্রায়ে একে। মই এতিয়া যাওঁ মিছাতে আপােনাক আমনি দিলো।মানুহজনৰ কথাবােৰ শুনি তাৰ এনে লাগিল। যেন গােটেই পৃথিৱীখন ঘূৰিছে। আন্ধাৰ হৈ গৈছে।এতিয়াই যেন পৃথিৱীখন ধ্বংস হৈ যাব। সি ভাবিছিল
তাক গৌতমে কোৱা কথাবোেৰ সঁচা নেকি? তােমাৰ এয়া মাদেউতা জীৱন দান কৰা মাদেউতা, জন্ম দিয়া মাদেউতা নহয়। তােমাক হেনাে ক’ৰবাত পাই আনিছিল। তেওঁলােকৰ কোনাে সন্তান নাছিল।কাৰণে তােমাক তুলি ল’লে। তাৰ বিশ্বাস হােৱা নাছিল। কাৰণ সি যদি ভাত নাখাও বুলি কয় মাকদেউতাকেও নাখায়। সি যি বিচাৰে দেউতাকে তাকে আনি দিয়ে, সি যলৈকে যাও বুলি কয় দেউতাকে তালৈকে লৈ যায়। যদি সি লােকৰ ঘৰৰ ল’ৰা তাক কিয় ইমান আপদাল কৰিব। নহয়, নহয় তাৰ মা
দেউতাক এইহালেই। গৌতমৰ কথাবােৰ শুনি তাৰ উগুলথুগুল লাগি আছিল। আকৌ তাতে আজি সি এইবােৰ কি শুনিলে। সি আজি মাকক সুধিব।তাৰ প্রকৃত মাকদেউতাক কোন। নাই সি নােৱাৰে।ইমান আলাসত ডাঙৰ কৰা পিছত সি মাকদেউতাকক কি বুলি সুধিব। মাদেউতাকে তাক কোনাে ক্ষেত্রতে অৱহেলা কৰা নাই আৰু সি কি বুলি সুধিব মাকক। সুধিলে মাকে তাৰ মূৰৰ খেলিমেলি হৈছে বুলি ভাবি ডাক্তৰৰ ওচৰলৈ নিব,নহলে তাক এইবােৰ ।কোনে ক’লে বুলি সুধিব। নাই সি নােৱাৰে সুধিব।এইবােৰ কথা সুধিলে মাক পাগলী হৈ যাব। যদি
এইগৰাকী তাৰ নিজৰ মাক নহয় তাক কিয় ইমান মৰম কৰিব। নানা সমস্যাত বুৰ গৈ থাকোতে ৰাতি পুৱাল। দর্জা খােলাৰ শব্দত সি উচপুখাই উঠিল। সি তেতিয়াহে গম পালে ৰাতি পুৱালেই। মাক শুই উঠিল।পূৱ আকাশত আন্ধাৰ নেওচি ৰঙাকৈ বেলিটিয়ে ভুমুকি মাৰিছে। সি খিৰিকিৰে বাহিৰ চাই দেখিলে দেউতাকো উঠিল। দেউতাক প্রাতঃভ্রমণত ওলাই গ’ল। সিও কোঠাৰ পৰা ওলাল।
বাহিৰত ইফালসিফাল কৰি ঘূৰি কোঠা পালেহি।।মাকে গাখীৰ একাপ হাতত লৈ আহি তাৰ হাতত তুলি দিলে। সি এবাৰ মাকৰ মুখলৈ চালে।শীতল বতাহ জাকে তাৰ যেন হৃদয় শাত পেলালে। মাকে তাক ক’লে সােণ গাখীৰ খােৱা। মই ভাতৰ যােগাৰ কৰোঁগৈ, তােমাৰ আৰু দেউতাৰ এতিয়া যাবৰ হ’বইনহয়। সি মনতে ভাবিলে এই গৰাকীয়েই তাৰ প্রকৃত মাক আৰু তাৰ দ্বিতীয় এগৰাকী মাক এই পৃথিৱীত নাই। আকৌ গৌতম আৰু সেই মানুহজনৰ কথাৰ সাদৃশ্য দেখি তাৰ বুকুখন কঁপি উঠে।
ঘড়ীটোলৈ চালে, ৮৩০ হ’ল। তাৰ অফিচ
যাবৰ হ’ল। সি গাপা ধুই অফিচ যাবৰ কাৰণে সাজু হ’ল। মাকে মাত লগালে – সােণ আহা ভাত খাই লােৱাহি। সি ডাইনিং টেবুলৰ ওচৰ পালেগৈ। দেউতাকে ভাতৰ কাহি আগত লৈ তাৰ বাবে ৰৈ আছে। সদায় তেওঁ তাৰবাবে এনেদৰে ৰৈ থাকে, একেলগে ভাত সাজ খাবৰ কাৰণে। সি কোঠাৰ। ভিতৰত ভাবি অহা কথাবােৰ ক’ম বুলি ৰৈ গ’ল। সি ভবা কথাবােৰ সকলাে থানবান হৈ গ’ল। সি। ভাবিছিল, বুকু ডাঠ কৰি দেউতাকক সুধিব তাৰ প্রকৃত মাকদেউতাক কোন ? দেউতাক অধিৰ আগ্রহে ৰৈ আছে তাৰ সৈতে ভাত খাবৰ কাৰণে। সি এই সময়ত
কেনেকৈ এইবােৰ কথা কয়। দেউতাকে তাক পাগল হৈছে বুলি ভাবিব নহ’লে ওলােটাই তাক সুধিব তােমাক এইবােৰ কথা কোনে ক’লে বুলি। সি কি ক’ব! গৌতমেতাে তাক নামঘৰত ধৰি শপত খুৱাই থৈছে মাকদেউতাকক নক’বৰ কাৰণে নাই সি আৰু দেউতাকক এইবােৰৰ বিষয়ে একো নকয়। সি আজি নিজেই সেই মানুহজনক লগ ধৰিব। ঠিকনা লৈ ঘৰলৈ
যাব। তেতিয়া মানুহজনৰ যদি সি প্রকৃত ককায়েক,তাৰ প্রকৃত মাকদেউতাক আছে, সিহঁতে তেতিয়া তাক নিশ্চয় চিনি পাব। সিহঁতে তাক আকোৱালী ল’ব। আগফালৰ বাৰাণ্ডাত সি ৰৈ পিছলৈ ঘূৰিল। মাক তাৰ পিছে পিছে আহি আছে। মাকে আগবাঢ়ি গৈ গেটখন খুলি দিলে। সি গাড়ীৰ দৰ্জা খুলি গাড়ীত বহিল। এশ এবুৰি চিন্তাৰে। নতুন সন্ধানত সি গাড়ী ষ্টার্ট দিলে। মাকে সােণ যােৱা বুলি কৈ গেট মাৰি ঘৰৰ ভিতৰলৈ আগবাঢ়িল। ৰ’দে পখালিছে মহানগৰীৰ ছবি। ভিন্ন মানুহ,ভিন্ন চিন্তা, বিভিন্ন ব্যস্ততা ধূলিধূসৰিত দুপৰীয়া। কোলাহলে খলকনি তুলিছে। বজাৰৰ মাজত, দোকানৰ ভিতৰত, পথৰ দাঁতিত নাইবা বাছ ষ্টেণ্ডত।
তাৰ একোলৈকে ভ্ৰূূূূূক্ষেপপ নাই। মাথাে তাৰ বুকুখনে চাৰিওফালে উপছি থকা মানুহৰ মাজত সি সেই নির্দিষ্ট মানুহজনক বিচাৰিছে। সেই আকাংক্ষিত দুপৰীয়া তৃষাৰ সৰুকালৰ কথাবােৰ ভাবিলে তাইৰ
এতিয়াও চকুকেইটা চলচলীয়া হৈ পৰে। দেউতাকে ওচৰৰ বাগান এখনত এটা সৰু চাকৰি কৰিছিল। এদিন হঠাতে দেউতাক বেমাৰত পৰি মৃত্যু হ’ল। দেউতাকৰ মৃত্যুত
তৃষা আৰু তাইৰ মাক অকলশৰীয়া হৈ পৰিল। নানান সমস্যায়ে দেখা দিলে। দেউতাক থাকোতে সিহঁতৰ পৰিয়ালটো ভালদৰেই চলি আছিল। দেউতাকে তৃষাৰ পঢ়াশুনাৰ কাৰণে অলপ টকা বেংকত সাঁচি থৈছিল। মাকেও সেইখিনি তাইৰ পঢ়াশুনাৰ বাবদ খৰছ কৰিছিল। মাকৰাে
ইচ্ছা তাইক ডাঙৰ মানুহ কৰা। সেয়ে পইচাকেইটা অন্য কোনাে কামতে খৰচ নকৰিলে। খােৱাবােৱা যােগাৰ কৰিবলৈ মাকে ওচৰৰ মানুহৰ ঘৰত কাম বন কৰিছিল।
তৃষাৰ কিতাপ পত্র যােগাৰ কৰি দিব পাৰিছিল যদিও এযােৰ কাপােৰ ফাটিলে পুনৰ নতুন এযােৰ কিনিবলৈ পইচা নাছিল। এবাৰ তৃষাৰ স্কুললৈ পিন্ধি যােৱা ফ্রকটো ফাটিল। নতুন ফ্রক এটা কিনি দিবলৈও মাকৰ হাতত পইচা নাছিল।
সেয়ে তাই ফটা ফ্রকটোকে পিন্ধি স্কুললৈ গ’ল। তাই ফটা ফ্ৰকটো স্কুললৈ পিন্ধি যােৱা দেখি স্কুলত লগৰ ল’ৰাছােৱালী বিলাকে ফিটা চোলাকে পিন্ধি আহিছে’বুলি তাইক জোকাবলৈ ধৰিলে? তৃষাৰ চকুপানীৰে চকু চলচলীয়া
হৈ গ’ল। স্কুল ছুটীৰ পিছত ঘৰলৈ আহি তাই মাকৰ আগত সকলাে কথা বিৱৰি কোৱাত মাক আৰুতাইদুয়াে আৱেগিক হৈ পৰিল।
২১ ফেব্ৰুৱাৰী। সেইদিনা আছিল দেওবাৰ।
তৃষাৰ জন্মদিন। সেয়ে তাই আগদিনা লগৰীয়াবােৰক জন্মদিনলৈ মাতিলে লগৰীয়াবােৰ আছিল ধনীঘৰৰ।সেয়ে সিহঁতে তৃষাৰ জন্মদিন খাবলৈ ভাল পােৱা নাছিল।
সঁচাকৈয়ে কোনাে এজনীও তৃষাৰ জন্মদিনলৈ নাহিল। তাইৰ মাকে অতি আগ্ৰহেৰে ভগৱানৰ ওচৰত আগবঢ়োৱা মাহপ্রসাদ, কল আৰু পায়স তেনেদৰে থাকি গ’ল। ইফালে
তৃষায়েও সকলাে আহিব আহিব বুলি আশাৰে বাট চাই থাকিল। অৱশেষত কোনাে নহাত তৃষায়ে বৰ দুখ পালে। আৰু হুহুৰে কান্দিলে। তেতিয়া তাইক মাকে বুজালে,“সােণজনী, সিহঁত বহুত ধনী ঘৰৰ ল’ৰাছােৱালী। আমাৰ
দৰে দুখীয়াৰ ঘৰলৈ কিয় আহিব? সেইকথা চিন্তা কৰি দুখ নকৰিব। এই কথা সদায় মনত ৰাখিবা যে টকাপইচা থাকিলেই মানুহ ডাঙৰ নহয়। মানুহক ডাঙৰ কৰে পঢ়াশুনা আৰু জ্ঞানেহে। সেই কাৰণে তুমিও আজিৰে পৰা
ভালদৰে পঢ়াশুনা কৰি তােমাৰ লগৰীয়াবােৰক দেখুৱাই দিয়া মানুহৰ সন্মান ক’ত আছে? টকাপইচাত নে শিক্ষাত?”
তৃষাই মাকৰ কথাবােৰ মন দি শুনিলে আৰু
সেইদিনাৰে পৰা মন দৃঢ় কৰি পঢ়াশুনা কৰিবলৈ ধৰিলে।আৰু মনতে জেদ ধৰিলে যে তায়াে এদিন পঢ়া শুনা কৰি ডাঙৰ মানুহ হ’ব আৰু সিহঁতৰ দৰে ধনী হ’বলৈ চেষ্টা কৰিব।
সেইবাৰ সিহঁতৰ স্কুলত তৃষায়ে বছেৰেকীয়া
সাহিত্য প্রতিযােগিতাত অংশগ্ৰহণ কৰি স্বৰচিত কবিতা’ত প্রথম স্থান পালে আৰু পঞ্চম শ্রেণীৰ পৰা ষষ্ঠ শ্রেণীলৈ পাওঁতে প্রথম স্থান লাভ কৰিলে। তৃষায়ে ভালৰিজাল্ট কৰা দেখি লগৰবােৰে তাইক আকোঁৱালী ধৰিলে।
লগৰীয়াসকলে তেতিয়াহেবুজিলে যে ধনৰ বলেৰে মানুহক জুখিব নােৱাৰি। মানুহক জুখিব পাৰি মানুহৰ সজ গুণৰ মাজেৰেহে। এইটো এটা গৰু”। প্রাথমিক বিদ্যালয়ৰ শিক্ষক জন তেওঁৰ শ্ৰেণীৰ এটা সৰু ল’ৰাক আঙুলিয়াই দেখুৱাই ক’লে। বেচেৰা ল’ৰাটোৱে আমনজিমনকৈ বহি থাকিল নিজৰ ঠাইত।তালৈ চাই খঙেৰে চাই শিক্ষকজনে আকৌ ক’লে, অতি সাধাৰণ কথা এটাও এই গৰুটোৰ মুৰত নােসােমায়। কেনেকৈ সি ভেবা লাগি চাই আছে চোৱাচোন। শিক্ষক শ্রেণীৰ আনবোৰ ল’ৰাক সেই ল’ৰাটোলৈ চাবলৈ ক’লে। শিক্ষকে আকৌ সেই ল’ৰাটোক ক’লে— ‘মই টোক এটা প্রশ্ন কৰিছিলাে। অনুগ্রহ কৰি তই এতিয়া বােবা হৈ নাথাকি উত্তৰ দিব পাৰিবিনে ?’শ্ৰেণীৰ ল’ৰাবােৰে সেই ল’ৰাটোক শাস্তি দিয়া চাবলৈ ৰৈ থাকিল। কিছু সময় শিক্ষক জন সেই ল’ৰাটোলৈ পোন্দোৱাকৈ চাই ৰ’ল। তাৰ পাছত খ‌ঙেৰে আদেশ দিলে “থিয় হ। এতিয়াই শ্ৰেণীৰ পৰা ওলাই আৰু দুপৰীয়ালৈকে ‘হল’ ঘৰটোত‌ থিয় হৈ থাক।” ল’ৰাটোৱে ভাৱিলে যে তাত দুঘণ্টা থিয় হৈ থাকিলে ঠেৰেঙা লাগিম। কিন্তু শিক্ষকৰ অদৰকাৰী আৰু অভং প্রশ্নৰ উত্তৰ দি থকাতকৈ, ‘হল’ ঘৰত থেৰেঙা লগাতো বহুত ভাল।আচলতে কিন্তু শিক্ষকৰ প্রশ্নৰ উত্তৰ নিদিও বুলি এই ল’ৰাটোৱে মনে মনে থকা নাছিল,প্রশ্নৰ লগে লগে উত্তৰ দিয়াটো সেই ল’ৰাটোৰ বাবে সম্ভৱ নাছিল।
এইজনা শিশুৱেই হৈছে আপেক্ষিকতাবাদৰ আৱিষ্কাৰক, সৰ্বকালৰ সৰ্বশ্ৰেষ্ঠ পদাৰ্থবিদ হিচাপে গণ্য কৰা মহান বিজ্ঞানী এলবার্ট আইনষ্টাইন। তেখেতৰ জন্ম হয় ইউৰোপৰ জার্মান দেশৰ মি‌উনিক মহানগৰৰ পৰা প্ৰায় ১৫৫ কিমি. নিলগৰ উলম্ নামৰ ঠাইত ১৮৭৯ চনৰ ১৪ মার্চত। তেখেতে স্কুলতগৰু নাম পাওঁতে বয়স মাত্র আছিল ছয় বছৰ। দহ বছৰ বয়সত এলবাৰ্টক লুইপোল্ড জিমনাচিয়াত ভৰ্তি কৰোৱা হ’ল। কিন্তু স্কুলৰ সময়খিনি এলবার্টৰ কাৰনে বৰ আমনি লগা
হল। ঘৰৰ পৰা বৰ্ডিঙত থাকি পঢ়িবলগা হোৱাটোও এলবাৰ্টে ভলপােৱা নাছিল। এলবার্টে এটা নিয়ম বা সূত্র বাৰে বাৰে লিখিবলৈ দিয়াটো বেয়া পাইছিল৷বুৰঞ্জীৰ ইমানবােৰ চন,তাৰিখ আদি মনত ৰখাৰ প্ৰয়োজন নাই বুলি ভাৱিছিল। এলবাৰ্টে কিয় হয়, কেনেকৈ হয় আদি ধৰণৰ প্রশ্ন কৰি শিক্ষকক বিৰক্ত কৰিছিল। এদিন এজন শিক্ষকে এলবার্টক মাতি আনি কলে– “এনে নীতি বিৰুদ্ধ কাম স্কুল নচলে। তুমি শ্রেণীত অদৰকাৰী প্রশ্নবােৰ সােধা বন্ধ কৰিবা নহলে তুমি স্কুল এৰি যাব লাগিব।
অবশেষত তেওঁ সেই স্কুল এৰি আহিবলগীয়া হ’ল। ১৮৯৫ চনত এলবার্ট চুইজাৰলেণ্ডৰ জুৰিক চহৰৰ কাৰিকৰ বিষয়ত উত্তীর্ণ হৈ সেই বিদ্যালয়ৰ পৰাই স্নাতক ডিগ্রী লাভ কৰে। তাৰ পাছত তেখেতে মিলেভামিৰে নামৰ সুন্দৰী তৰুণী এগৰকীক বিয়া কৰায়।
১৯০৫ চনত বিজ্ঞান সাহিত্য এখন আলােচনী “অন দি ইলেক্ট্রোডায়নামিকচ্ অব্ মুভিং বডিচ” শীৰ্ষক আইনষ্টাইনৰ ৩০ পৃষ্ঠাযোৰা এটি দীঘল প্রবন্ধ প্রকাশ পাইছিল।
এই প্রবন্ধৰ পাছতে “ৰিলেটিভিটি ডি স্পেচিয়েল এণ্ড জেনেবেল থিয়ৰী” নামেৰে আন এটি তথ্যপূর্ণ প্রবন্ধ প্রকাশ হয়। তেখেতৰ এই প্রবন্ধটোৱে আপেক্ষিকতাবাদ নামৰে সর্বজনবিদিত হয়। ১৯২১ চনত আধুনিক বিজ্ঞানলৈ তেওঁ আগবঢ়োৱা এই অবদানৰ বাবে পদার্থবিজ্ঞানৰ নোবেল পুৰস্কাৰৰে সন্মানিত কৰা হয়। ১৯২৪ চনত তেওঁ জার্মান বিশ্ববিদ্যালয়ত অধ্যাপকৰ চাকৰিত সােমায়, তাৰ কিছুদিনৰ পাছতেই তেওঁ প্রচিয়ান একাডেমিৰ সম্মানিত সদস্য নির্বাচিত হয়। তেখেতৰ গুণগ্রাহী বিজ্ঞানী সমাজৰ আমন্ত্ৰণ ইংলেণ্ড, ফ্রন্স, আমেৰিকা, চীন, জাপান, পেলেষ্টাইন আদি দেশ ভ্রমণ কৰে।
এবাৰ আইনষ্টাইন জাহাজত উঠিবলৈ ধৰা অৱস্থাত এজন বাতৰি কাকতৰ চিত্রশিল্পীয়ে খৰখেদাকৈ আইনষ্টাইনক দেখুৱাই এটা অটোগ্রাফ বিচাৰিলে। কিন্তু আইনষ্টাইনে ইতস্ততঃবোধ কৰিলে। কিয়নাে তেখেতে ৰেখাচিত্র বেয়া পাইছিল। তেখেতে ভাল পাইছিল খুহুতীয়া পদ্য। সেইবাবে সেই মুহূর্ততে তেওঁৰ মনলৈ অহা পদ্যৰ ভাৱতাে প্রতিৰােধ কৰিব নােৱাৰিলে। তেখেতে বাতৰি কাকতৰ চিত্র শিল্পীজনৰ পৰা পেনটো খুজি লিখিলে দা ফ্যাট, ওয়েলচেটেড। পিগ ইউ চি প্রফেচাৰ আইনষ্টাইন পাৰপোর্টচ টু বি অর্থাৎ এই শকত আবত, টেটুৰ গুৰিলৈকে খােৱা গাহৰি যে দেখিছে, তাক দেখাত আইনষ্টাইন যেন লাগিছ।এবাৰ আইনস্টাইন আপেক্ষিকতা তত্ত্ব বাখ্যা কৰিবলৈ কোৱাত তেওঁ কৈছিল যেতিয়া এজন মানুহে এগৰাকী মৰমলগা গাভৰুৰ ওচৰত এক ঘণ্টা সময় বহে, তেওঁৰ এক মিনিট সময় বহা যেন লাগিব; কিন্তু যদি তেওঁক এটা গৰম ষ্টভৰ ওপৰত এক মিনিট বহিবলৈ দিয়া হয় তেন্তে তেওঁৰ এক ঘণ্টাতকৈও বেছি সময় বহা যেন লাগিব, সেইটোৱেই আপেক্ষিকতাবাদ।” এলবার্ট আইনস্টাইন আছিল এগৰাকী দার্শনিক, সংগীতপ্রেমী, এজন বিখ্যাত মানৱপ্রেমী আৰু শান্তিপ্রিয় লােক।যশস্যাৰ শিখৰত থকা কালত আইনষ্টাইনৰ নাম আছিল মানুহৰ মুখে মুখে এজন সহজ, সৰল, নিৰ অহংকাৰী ব্যক্তি হিচাপে তেওঁৰ ওপৰত অতি ভক্তি আৰু অতি শ্রদ্ধা বর্ষণ কৰাটো তেওঁ প্রায়ে বিৰক্ত হৈ কৈছিল, সকলোৱে মোৰ বিষয়ে আলােচনা কৰে অথচ মােক কোনােৱে বুজি নাপায়। ১৯৫৫ চনৰ ১৮ এপ্রিল ৰ দিনা ৭৬ বছৰ বয়সত এইগৰাকী মহান বিজ্ঞানী আইনস্টাইনে মৃত্যুবৰণ কৰি অমৰ হয়। 