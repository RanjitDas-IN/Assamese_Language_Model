ব হু বৃত্তি আছে, যিবোৰ বৃত্তিত কাম কৰাৰ মানুহবোৰক মানুহে যন্ত্ৰ বুলি ভাবে। মানুহৰ বাবেই উৎসৰ্গিত এই সেৱাপূৰ্ণ বৃত্তিত প্ৰায়ে নাথাকে ধন্যবাদ বা কৃতজ্ঞতাৰ প্ৰাপ্তি। এই সকল বৃত্তিধাৰী লোকৰো যে সুখ- দুখ, ঘৰ- সংসাৰ, ভাগৰ আদি থাকিব পাৰে এই কথা আমি পাহৰি যাওঁ।

তেনে এক বৃত্তি হৈছে নাৰ্ছ। ৰোগীক চিকিৎসকৰ পাছতে সেৱা-শুশ্ৰুষা কৰিবলৈ দায়িত্ব অৰ্পণ কৰা নাৰ্ছসকলৰ প্ৰতি আমাৰ বহু ক্ষোভ থাকে। কেতিয়াবা তেওঁলোকে ভালদৰে মাত এষাৰ দিবলৈ কুন্ঠাবোধ কৰে, কেতিয়াবা বেয়া ব্যৱহাৰ কৰে আৰু চৰকাৰী চিকিৎসা খণ্ডত নিয়োজিত নাৰ্ছসকলে কৰ্তব্যত অৱহেলা কৰে বুলি বদনাম আছে।

শেহতীয়াকৈ জি এম চি এইচত সংঘটিত কাণ্ডৰ পাছত আকৌ তেনে অভিযোগত অভিযুক্ত হ'ল এগৰাকী নাৰ্ছ।

